---
title: Kako nastaviti dalje nakon prekida veze
category: ljubav-i-medjuljudski-odnosi
# ovo je i meta desc
excerpt: Svi mi smo tokom života doživeli prekid veze (prijateljske, rodbinske, poslovne ili partnerske). 
created: 2021-11-25
date: 2021.11.25
image: raskid.jpg
imageTwo:
  path: /raskid.jpg
  alt: "slomljeno srce"
image_caption: Photo by Josh Spires on Unsplash
author: author1
featured: false
pocetna: false
path: kako-nastaviti-dalje-nakon-prekida-veze
name: Aloo
metaDesc: "Emocije i odnosi nakon prekida veze (prijateljske, rodbinske, poslovne ili partnerske)."
---


Svi  mi smo  tokom života doživeli prekid veze (prijateljske, rodbinske, poslovne ili partnerske). Nekad smo bili ostavljeni, a nekad smo mi bili ti koji su prekidali vezu i izlazili iz odnosa.  Prekid bilo koje veze, na bilo koji način je težak. Koliko je teško prihvatiti da je neki odnos prestao, teško je i oporaviti se nakon toga, ali nije nemoguće i ne moramo kroz to prolaziti sami. 

U nastavku teksta biće reči na šta da obratimo pažnju nakon prekida partnerske veze i kako da nastavimo dalje.

## Dati sebi vremena

Kad se prekine bilo koji odnos, posebno ako je trajao  i  bio bitan za nas, potrebno je dati sebi vremena da to prebolimo. Znači, koliko god je vremena potrebno, bez obzira šta na to kažu drugi ljudi, sredina ili neka pravila. To vreme možemo  iskoristiti da razmislimo o svemu, o prethodnim vezama, o svom ponašanju u vezama, situacijama koje se ponavljaju, što može pomoći u analizi naše uloge u tom odnosu. Dati sebi vremena da osetimo sve emocije nakon završetka veze, potrebno je i lekovito. Sasvim je ok da nekoga volimo iako je kraj.  A ako tugujemo za nekim odnosom, to ne znači da mi taj odnos i dalje želimo. I ne znači da treba da se vratimo u taj odnos, u tu vezu ili da im dozvolimo da se vrate.

## Briga o sebi

Zbog toga što smo izvestan vremenski period proveli u vezi koja nije bila dobra za nas, može da znači  da smo više mislili o potrebama i željama druge osobe. Sada je vreme da učimo da više mislimo na sebe, da ugađamo sebi  i  posvetimo sebi vreme. Staviti sebe u centar  svog života nije sebično, već nam je to svima potrebno. A ako jedno izvesno vreme provedemo sami, ne mora da znači da će tako i ostati.

## Odluka 

Za nastavak dalje nakon prekida veze, potrebno je da donesemo odluku da želimo da idemo dalje. A to znači da se ne vraćamo nazad, u prošlost i ne kritikujemo sebe ili bivšeg partnera/ partnerku: „Kako je mogao/la to da uradi?”, „Zašto je to uradio/la?”, „Da sam znao/la ranije…”, „Ja sam se toliko trudio/la, a on/a tako.”  Kada prođe vreme i kada sagledamo deo svoje odgovornosti u tom odnosu i sami ćemo odlučiti da krenemo dalje ka nekim novim ciljevima i boljim odnosima. I sasvim je ok doneti odluku da ćemo više voleti sebe, postaviti i poštovati svoje granice, oprostiti sebi i drugome što nismo umeli bolje, pa zatim nastaviti dalje.

Često se desi  i  da  damo sebi vremena, donesemo odluku da idemo dalje, učimo da više brinemo o sebi, a i dalje imamo osećaj da nam nešto nedostaje.  Ono za čim žalimo obično bude ono za šta smo mislili da taj odnos ili osoba može biti. To je žal za fantazijom, predstavom koju smo imali, ali ni partner ni odnos nisu bili takvi i zato se sve to i završilo. 

Tada bi bilo dobro usredsrediti se ne na ono što smo izgubili, već na ono šta smo iz toga naučili. Osećaćemo se bolje, sigurno.


 Aleksandra Bajić
